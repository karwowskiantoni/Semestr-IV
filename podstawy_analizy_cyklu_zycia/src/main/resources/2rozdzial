zdarzenie&{

"opis":"
EDEN

~Błoga cisza, zalegająca w pokoiku na piętrze przez długie poranne godziny, koło południa nagromadziła się do tego stopnia, że ostatecznie zbudziła bohatera z głębokiego, zasłużonego snu. W powietrzu unosił się aromat drewna. Po chwili namysłu i rozkoszowania się tymże aromatem narratora zdziwił niezwykle fakt, iż była to mieszanka niepospolita. Po zaczerpnięciu wiedzy z bezmiaru naszego uniwersum, narrator przekazał zdobyte informacje czytelnikowi. Karczma okazała się być zbudowana z desek bukowych i właśnie to było główną przyczyną niezwykłego zapachu w powietrzu. 

~Nie był to drażniący, wilgotny niemal zapach młodej, ociekającej żywicą sosny czy świerku. Nie był to także zapach starego, zakurzonego, nieocheblowanego dębu, który to aromat kojarzyłby się zapewne czytelnikowi ze starą szafą czy też z tajemnicami ukrytymi wśród niezliczonych skarbów zalegających pod grubą warstwą kurzu na strychu antycznej kamienicy. Aromat drewna bukowego był zdecydowanie subtelniejszy. przywodził na myśl porządek, spokój i uporządkowanie. Narrator pomyślał nawet przez chwilę, że możnaby ten aromat opisać jako słodki. 

~Tak czy inaczej bohater, w przeciwieństwie do narratora, nie zwracając uwagi na tenże aromat wyskoczył z łóżka i podszedł czym prędzej do okna.
Krajobraz rozpoznał od razu, ponieważ, kiedy dnia ubiegłego wychodził ze stodoły, było jeszecze na tyle jasno iż większość szczegółów zapadła bohaterowi w pamięci. Jedyną nowością była mała, lekko zarośnięta ścieżka odchodząca od głównego gościńca tuż obok stodoły i prowadząca do lasu, jednak zdecydowanie w kierunku zachodnim. Zmrużywszy oczy bohater dostrzegł, że część lasu do której prowadziła ta droga, była zdecydowanie jaśniejsza, nieco mniej gęsta oraz, można by rzec, bardziej przyjazna.

~Po wykonaniu wszelkich porannych rytuałów mężny nasz rycerz wyszedł ze stodoły i stanął na gościńcu otoczony ze wszystkich stron promieniami słońca, które padały wyjątkowo łagodnie i delikatnie; Dokładnie tak jak zwykły to robić wszelkie promienie słoneczne we wczesne popołudnie początkiem lata.

~opcja 1 - udaj się nowo odkrytą ścieżką
~opcja 2 - idź gościńcem do lasu
~opcja 3 - idź gościńcem do miasta
",

"nastepne":[2rozdzial2, 1rozdzial3B2, 1rozdzial3AB]
}
