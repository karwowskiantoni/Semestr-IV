zdarzenie&{

"opis":"
W kontekście spójności uniwersum i czasoprzestrzeni właściwie trudno jest jakkolwiek dopuścić choćby możliwość wystąpienia zjawiska, które nastąpiło w tej właśnie chwili. Osoby przekonane o niesamowitości własnego poczucia humoru żartowały potem często, że niebiańska istota, postawiona na straży tego miejsca, zeszła ze ścieżki za potrzebą. zgodnie z tą teorią jedynie niesamowitym przypadkiem, akurat w tym szczególnym momencie ścieżką przechodził nasz bohater i jedynie ten niemożliwy wręcz zbieg okoliczności sprawił, że rycerz przedostał się dalej.

~Jako poważny człowiek, narrator nie będzie rozważał ani kwestii fizjologii anielskich bytów, ani rzeczywistych przyczyn, które spowodowały, że bohater dotarł.... Gdzie? Tę kwestię, a mianowicie - gdzie dotarł bohater, narrator z największą przyjemnością przybliży naszemu czytelnikowi.

~Gdy tylko zakręt został pokonany, a światło zanikało w tyle coraz bardziej, w otoczeniu zaczęły zachodzić pewne zmiany. Las zaczął rzednąć, powoli przechodząc w wielką polanę, otoczoną ze wszystkich stron drzewami. Była noc. Niebo, całkowicie bezchmurne, zmieniło kolor na niebiesko fioletowy i ukazało niezliczoną ilość gwiazd. Widok był zapierający dech w piersiach - Tak niesamowitego miejsca bohater nasz nie wyobrażał sobie nigdy. W dole, bliżej środka polany widoczne były ogniska i słychać było niosącą się muzykę. Muzyka ta jednak była odmienna od słyszanej ostatnio w karczmie. Dźwięki tej melodii były spokojne, melancholijne i napawające radością. 

~podchodząc bliżej, bohater dostrzegł postacie tańczące wokół ogniska, siedzące przy wielkich drewnianych stołach i przechadzające się w grupach przy granicy lasu. Wszyscy byli wysocy, szczupli i, jak zauważył rycerz podchodząc bliżej, ponadprzeciętnie przystojni. Zarówno kobiety jak i mężczyźni prezentowali się lepiej niż dobrze - wszyscy z wyraźnymi, zdrowymi rysami twarzy, długimi zadbanymi włosami oraz zgrabnymi, ostro zagiętymi uszami. 

~opcja 1 idź dalej
",

"nastepne":[2rozdzial5]

}
