zdarzenie&{

"opis":"
Ze względu na omawianą już jakiś czas temu intensywność narrator nasz nie miał do tej pory ani chwili wytchnienia. Chwila ta jednak nadeszła teraz, kiedy to wybiegłwszy ze stodoły po pokonaniu dwugłowego ogra bohater nasz zatrzymuje się w półmroku na gościńcu otoczony ciszą i chłodnym powietrzem wieczora.

~Chłodne powietrze, cisza i półmrok tego rodzaju, o czym zapewne drogi nam czytelnik wie, skłaniają zawsze do refleksji i krótkiego zastanowienia się nad kwestiami natury egzystencjalnej. Kłopotliwe jest to o tyle, że tym razem cisza i chłodne powietrze, połączone dodatkowo z zapachem trawy i zboża wpłynęły nie tylko na naszego bohatera, ale także na narratora.

~Tak więc bohater odetchnąwszy głęboko, słysząc dudniącą krew w jego głowie, która z każdym taktem płynęła coraz wolniej, począł się uspokajać. Razem ze spokojem nadeszły pytania. Jako że nasz bohater słynął raczej z czynu niż z wartkiej myśli, pytania powstałe w jego szlachetnej głowie dotyczyły egzystencji jedynie w sensie praktycznym. Z pomocą przychodzi tu narrator, który to pomimo najszczerszych chęci żadnej praktycznej myśli wytworzyć nie potrafi, nieustannie rozważając za to kwestie teoretyczne, frapujące jedynie ludzi, którym, można by rzec, w dupie się poprzewracało.

~wracając jednak do pytań bohatera, począł się zastanawiać co właściwie robi, gdzie jest, jak znalazł się w stodole, co to za miejsce, oraz, na samym końcu, przeszukując swą obolałą głowę zaczęło rodzić się w nim ostatnie, najbardziej zasadnicze pytanie - kim właściwie on sam jest.


~opcja 1 - myśl dalej
",

"nastepne":[1rozdzial2]

}
