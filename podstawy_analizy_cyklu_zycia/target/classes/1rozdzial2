zdarzenie&{

"opis":"
im dłużej sondował swój umysł, tym więcej pytań i niewyjaśnionych zjawisk przychodziło mu do głowy. Jedyną pewną myślą jaśniejącą blaskiem i pięknem na tle pozostałych jego myśli, było wspomnienie pięknej królewny, z którą to niewątpliwie audiencję przeprowadzał. Wspomnienie to, pomimo całego blasku, również było niepełne. Bohater nie pamiętał bowiem nawet jej imienia. Fakt ten wydał mu się nieistotny o tyle, iż swojego imienia nie pamiętał również. Niesłychanie dobrze pamiętał natomiast iż jego królewna była królewną w każdym tego słowa znaczeniu - niezwykle piękna, królewska, subtelna, cnotliwa, małomówna, spokojna, pokorna, znająca swoje miejsce w świecie oraz, naturalnie, obrzydliwie bogata. 

~królewna jego, była niewątpliwie najważniejszym elementem, który bohater chciałby wpisać na listę swoich osobistych atrybutów w tym właśnie momencie. Natrafił jednak na pewien kłopot - lista ta, nie licząc potencjalnej królewny jego prawie-żony, była pusta. Bohater wiedział jedynie, iż ma pewne zacne predyspozycje do spuszczania tęgiego łomotu wszelkim przeciwnikom niezależnie od ich rozmiarów, rasy, czy nawet koloru skóry. Cechę tę, związaną równym traktowaniem wszelkiego rodzaju istot, którą odkrył właśnie teraz, postanowił dołączyć do listy niezwykle istotnych cech opisujących jego osobę, tuż obok niezwykłej siły i posiadania baby swojej prawie-żony.

~Tak oto rozpoczyna się nasza epicka historia, w której to bezimienny bohater rozpoczyna wędrówkę w nieznane, walcząc we wrogim, nieprzyjaznym świecie. Na końcu tejże drogi czeka na bohatera nieskazitelna, piękna królewna. Droga ta jednak przyjęła w tym momencie pewien dodatkowy, mistyczny niemal wymiar - stałą się drogą ku odkryciu samego siebie, samozdefiniowania i samodoskonalenia. Mistyczny ten wymiar bohater odkrył przeprowadzając pewną błędną poniekąd implikację, brzmiącą jednak nadzwyczaj logicznie. Pomyślał bowiem, iż właściwie zupełnie nikim będąc jest w stanie stać się kimkolwiek tylko zapragnie. Podsumował też wzgardliwie w myślach wszystkie te żałosne istoty będące 'kimś' i znające swe przeznaczenie, które to już nikim innym stać się nie mogą.

~opcja 1 - zakończ myślenie
",

"nastepne":[1rozdzial3]

}
